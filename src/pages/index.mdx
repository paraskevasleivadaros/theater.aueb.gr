---
title: Θεατρική Ομάδα ΟΠΑ
---

# Θεατρική Ομάδα ΟΠΑ

![ergastiria-e1583243567633](https://github.com/different-ways/theatrikiopa.eu/assets/16403754/326cb1f5-fe06-446c-9358-5481aecd9ff9)

Τα εργαστήρια της ομάδας είναι ανοιχτά για το κοινό και διεξάγονται στο Αμφιθέατρο Αντωνιάδου κάθε Δευτέρα, Τετάρτη, Πέμπτη και στην [Φοιτητική Εστία Αθηνών](https://lesxi.aueb.gr/el/content/φοιτητική-εστία-αθηνών) κάθε Παρασκευή στις 17:00-20:00.

Την περίοδο Οκτώβρη με Δεκέμβρη, πριν την έναρξη των προβών για παραστάσεις και Ιανουάριο με Απρίλιο, παράλληλα με τις πρόβες.

## [Παραστάσεις](/parastaseis)

![katara-epi-thivas-16](/img/katara-epi-thivas/11.png)

Η προετοιμασία των παραστάσεων ξεκινά τον Ιανουάριο και η παρουσίασή τους γίνεται τον Μάιο, σε θέατρα της Αθήνας.

Δικαίωμα για συμμετοχή στις παραστάσεις έχουν οι συμμετέχοντες στα εργαστήρια.

## [Για το τρεμάμενο σώμα](/parastaseis/2024/gia-to-tremameno-soma)

![gia-to-tremameno-soma-15](/img/gia-to-tremameno-soma/15.jpg)

Μια χορική αφήγηση για την επισφαλή ανθρώπινη ζωή και την ανάγκη των ανθρώπων να επιβιώνουν αφηγούμενοι ιστορίες άλλων. «γιατί επιστρέφουμε; ήρθαμε από τη θάλασσα. γιατί επιστρέφουμε;»

***

Η Θεατρική Ομάδα του Οικονομικού Πανεπιστημίου Αθηνών ιδρύθηκε τον Δεκέμβριο του 1979 και πρώτη παράσταση αποτέλεσε η σατιρική κωμωδία “Οι Γραμματιζούμενοι” του Βασίλη Ρώτα που γράφτηκε το 1943. Υπήρξε ένα διάστημα απραξίας από το 1984 έως το 1992 όπου ξεκίνησε να επαναλειτουργεί. Εντάσσεται από κοινού με άλλες πολιτιστικές ομάδες (χορού, μουσικής κ.ά.) στη Φοιτητική Λέσχη του Πανεπιστημίου απ’ όπου και χρηματοδοτείται.

> Το 2024 συμπλήρωσε 45 χρόνια λειτουργίας!

Οι αποφάσεις για οποιοδήποτε θέμα της ομάδας λαμβάνονται συλλογικά και ισότιμα από όλα τα μέλη.

![aueb-logo](https://github.com/different-ways/theatrikiopa.eu/assets/16403754/16f96542-9108-474e-a436-390e571be674)

Εντάσσεται στις πολιτιστικές δραστηριότητες της [Φοιτητικής Λέσχης του Οικονομικού Πανεπιστημίου Αθηνών](https://lesxi.aueb.gr). Εντάσσεται και στον Πανελλήνιο Σύλλογο Ερασιτεχνικού Φοιτητικού Θεάτρου του οποίου αποτελεί ενεργό ιδρυτικό μέλος.

Η Θεατρική Ομάδα του Οικονομικού Πανεπιστημίου Αθηνών προσφέρει εργαστήρια και παραστάσεις. Συγκεκριμένα, τα εργαστήρια περιλαμβάνουν διάφορες ασκήσεις (γνωριμίας, εμπιστοσύνης, ορθοφωνίας, κίνησης και χαλάρωσης) θεατρικά παιχνίδια και αυτοσχεδιασμούς.

H ομάδα καλύπτει μέρος των εργαστηρίων από παλαιότερα μέλη της. Πραγματοποιούνται, επίσης, κύκλοι εργαστηρίων συγκεκριμένης θεματικής ενότητας όπως κινησιολογία, θεατρική συγγραφή και θεωρητική προσέγγιση θεατρικών τεχνικών από εξωτερικούς συνεργάτες με μεράκι και φιλική διάθεση.

Οι παραστάσεις σκηνοθετούνται κυρίως από συνεργάτες της ομάδας ενώ τα τελευταία χρόνια σκηνοθετούνται και από παλαιότερα μέλη της.
